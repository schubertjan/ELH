## Codebook

###  Herní situace
**Vše**
Zahrnuje všechny herní situace (tj. veškerý odehraný čas v utkání).
**5na5**
Zahrnuje herní čas, ve kterém byl počet hráčů na obou stranách 5 hráčů + 1 brankář. Používá se nejčastěji při analýze střeleckých pokusů (Corsi, Šance).
**Přesilovky**
zahrnuje veškerý čas odehraný v přesilových hrách.
**Oslabení**
zahrnuje veškerý čas odehraný v oslabení.
**Prodloužení**
zahrnuje herní čas v prodloužení, kdy byl počet hráčů na obou stranách 3 hráči + 1 brankář.
###  Filtr času na ledě (TOI)
Stanovení minimálního odehraného času na ledě pomáhá k odfiltrování faktoru krátkodobé náhody v produkci hráčů.
### Rozdělení produkce hráče
**Individuální produkce hráče**
Počet střel a gólů vyprodukovaných samotným hráčem.
**Produkce týmu s hráčem na ledě**
Počet střel a gólů vyprodukovaných pro tým či proti týmu, když byl hráč na ledě.
**Relativní produkce hráče (hráč vs. spoluhráči)**
Rozdíl mezi počtem střel a gólů vyprodukovaných pro tým či proti týmu, když byl hráč na ledě, a když hráč na ledě nebyl Počítáno pouze v utkáních, do kterých hráč nastoupil.
**Celková produktivita hráče**
Počet gólů, asistencí a bodů vyprodukovaných samotným hráčem.
**Produktivita hráče za 60 minut času na ledě**
Počet gólů, asistencí a bodů vyprodukovaných samotným hráčem průměrně za 60 minut jeho času na ledě.
**Podíl hráče na produktivitě týmu**
Udává, jaký podíl tvořily góly, asistence a body vyprodukované samotným hráčem z celkového počtu gólů, asistencí a bodů vyprodukovaných týmem, když byl hráč na ledě.
### Produktivita
**P1 – Primární body**
Součet všech prvních asistencí (A1) a gólů (G) dosažených hráčem.
**IGP – Individuální gólová produktivita**
Udává, jaký podíl tvořily góly vstřelené samotným hráčem z celkového počtu gólů vstřelených týmem, když byl hráč na ledě.
**IAP – Individuální produktivita prvních asistencí**
Udává, jaký podíl tvořily asistence zaznamenané samotným hráčem z celkového počtu asistencí vyprodukovaných týmem, když byl hráč na ledě.
**IPP – Individuální bodová produktivita**
Udává, jaký podíl tvořily body zaznamenané samotným hráčem z celkového počtu bodů vyprodukovaných týmem, když byl hráč na ledě.
### Střely na branku
Střela na branku = přímá střela na branku (mezi tyče) z útočné poloviny hřiště, která končí zásahem brankáře či gólem. Zkratky z mezinárodně užívaných popisků: Shots on goal (S), Shots on goal For (SF), Shots on goal Against (SA).
**S - Individuální střely na branku**
Počet střel na branku soupeře, které vyslal sám hráč.
**Sper60 - Individuální střely na branku za 60 minut**
Počet střel na branku soupeře, které vyslal sám hráč průměrně za 60 minut svého času na ledě.
**Spr - Procentuální úspěšnost střel na branku**
Udává, kolik procent střel na branku soupeře, které vyslal sám hráč, byly góly.
**SF - Střely na branku pro tým**
Počet střel na branku soupeře, které hráčův tým (tj. hráč i jeho spoluhráči) vyslal, když byl hráč na ledě.
**SA - Střely na branku proti týmu**
Počet střel na branku hráčova týmu, které soupeři vyslali, když byl hráč na ledě.
**SFper60 - Střely na branku pro tým za 60 minut**
Počet střel na branku soupeře, které hráčův tým (tj. hráč i jeho spoluhráči) vyslal průměrně za 60 minut, ve kterých byl hráč na ledě.
**SAper60 - Střely na branku proti týmu za 60 minut**
Počet střel na branku hráčova týmu, které soupeři vyslali průměrně za 60 minut, ve kterých byl hráč na ledě.
**SFpr - Podíl střel na branku pro tým**
Udává, jaký procentuální podíl měly střely na branku pro tým ze všech střel na branku (hráčova týmu i soupeře), které byly zaznamenány, když byl hráč na ledě.
**SFper60 Rel - Střely na branku pro tým za 60 minut, relativně vůči spoluhráčům**
Udává rozdíl mezi počtem střel na branku, které hráčův tým vyslal průměrně za 60 minut, ve kterých byl hráč na ledě, oproti počtu střel na branku, které hráčův tým vyslal průměrně za 60 minut, ve kterých hráč na ledě nebyl. Počítají se pouze střely na branku z těch utkání, do kterých hráč nastoupil.
**SAper60 Rel - Střely na branku proti týmu za 60 minut, relativně vůči spoluhráčům**
Udává rozdíl mezi počtem střel na branku hráčova týmu, které soupeři vyslali průměrně za 60 minut, ve kterých byl hráč na ledě, oproti počtu střel na branku hráčova týmu, které soupeři vyslali průměrně za 60 minut, ve kterých hráč na ledě nebyl. Počítají se pouze střely na branku z těch utkání, do kterých hráč nastoupil.
**SFpr Rel - Podíl střel na branku pro tým, relativně vůči spoluhráčům**
Udává rozdíl mezi procentuálním podílem střel na branku pro tým ze všech střel na branku (hráčova týmu i soupeře), které byly zaznamenány, když byl hráč na ledě, oproti podílu střel na branku pro tým ze všech střel na branku (hráčova týmu i soupeře), které byly zaznamenány, když hráč na ledě nebyl. Počítají se pouze střely na branku z těch utkání, do kterých hráč nastoupil.
### Šance
Šance = součet veškerých střeleckých pokusů, tj. střely na branku + střely mimo + zblokované střely, které byly za pobytu hráče na ledě zaznamenány v prostoru před brankou, z nějž dochází nejčastěji ke vstřelení gólu. Tento prostor je označován jako „slot“ (či „home plate“) a tvoří jej plocha vymezená lichoběžníkem
**iSC – Individuální šance hráče**
Počet šancí (tj. střel ze slotu), které zaznamenal sám hráč.
**iSCper60 - Individuální šance za 60 minut**
Počet šancí (tj. střel ze slotu), které zaznamenal sám hráč průměrně za 60 minut svého času na ledě.
**SCF - Šance pro tým**
Počet šancí, které hráčův tým (tj. hráč i jeho spoluhráči) vyprodukoval, když byl hráč na ledě.
**SCA - Šance proti týmu**
Počet šancí, které soupeři vyprodukovali proti hráčovu týmu, když byl hráč na ledě.
**SCFper60 - Šance pro tým za 60 minut**
Počet šancí, které hráčův tým (tj. hráč i jeho spoluhráči) vyprodukoval průměrně za 60 minut, ve kterých byl hráč na ledě.
**SCAper60 - Šance proti týmu za 60 minut**
Počet šancí, které soupeři vyprodukovali proti hráčovu týmu průměrně za 60 minut, ve kterých byl hráč na ledě.
**SCFpr - Podíl šancí pro tým**
Udává, jaký procentuální podíl měly šance pro tým ze všech šancí (hráčova týmu i soupeřů), které byly vyprodukovány, když byl hráč na ledě.
**SCFper60 Rel - Šance pro tým za 60 minut, relativně vůči spoluhráčům**
Udává rozdíl mezi počtem šancí, které hráčův tým vyprodukoval průměrně za 60 minut, ve kterých byl hráč na ledě, oproti počtu šancí, které hráčův tým vyprodukoval průměrně za 60 minut, ve kterých hráč na ledě nebyl. Počítají se šance z těch utkání, do kterých hráč nastoupil.
**SCAper60 Rel - Šance proti týmu za 60 minut, relativně vůči spoluhráčům**
Udává rozdíl mezi počtem šancí, které soupeři vyprodukovali průměrně za 60 minut, ve kterých byl hráč na ledě, oproti počtu šancí, které soupeři vyprodukovali průměrně za 60 minut, ve kterých hráč na ledě nebyl. Počítají se pouze šance z těch utkání, do kterých hráč nastoupil.
**SCFpr Rel - Podíl šancí pro tým, relativně vůči spoluhráčům**
Udává rozdíl mezi procentuálním podílem šancí pro tým ze všech šancí (hráčova týmu i soupeře), které byly vyprodukovány, když byl hráč na ledě, oproti podílu šancí pro tým ze všech šancí (hráčova týmu i soupeře), které byly vyprodukovány, když hráč na ledě nebyl. Počítají se pouze šance z těch utkání, do kterých hráč nastoupil.
### Střely (Corsi)
Střely (Corsi) = součet veškerých střeleckých pokusů, tj. střely na branku + střely mimo + zblokované střely, které se staly za přítomnosti hráče na ledě. Zkratky z mezinárodně užívaných popisků: Individual Corsi For (iCF), Corsi For (CF), Corsi Against (CA).
**iCF - Individuální střelecké pokusy**
Počet střel (na branku, zblokovaných i mimo), které vyslal sám hráč.
**iCFper60 - Individuální střelecké pokusy za 60 minut**
Počet střeleckých pokusů, které vyslal sám hráč průměrně za 60 minut svého času na ledě.
**CF - Střelecké pokusy pro tým**
Počet střeleckých pokusů, které hráčův tým (tj. hráč i jeho spoluhráči) vyslal, když byl hráč na ledě.
**CA - Střelecké pokusy proti týmu**
Počet střeleckých pokusů, které soupeři vyslali, když byl hráč na ledě.
**CFper60 - Střelecké pokusy pro tým za 60 minut**
Počet střeleckých pokusů, které hráčův tým (tj. hráč i jeho spoluhráči) vyslal průměrně za 60 minut, ve kterých byl hráč na ledě.
**CAper60 - Střelecké pokusy proti týmu za 60 minut**
Počet střeleckých pokusů, které soupeři vyslali průměrně za 60 minut, ve kterých byl hráč na ledě.
**CFpr - Podíl střeleckých pokusů pro tým**
Udává, jaký procentuální podíl měly střelecké pokusy pro tým ze všech střeleckých pokusů (hráčova týmu i soupeře), které byly zaznamenány, když byl hráč na ledě.
**CFper60 Rel - Střelecké pokusy pro tým za 60 minut, relativně vůči spoluhráčům**
Udává rozdíl mezi počtem střeleckých pokusů, které hráčův tým vyslal průměrně za 60 minut, ve kterých byl hráč na ledě, oproti počtu střeleckých pokusů, které hráčův tým vyslal průměrně za 60 minut, ve kterých hráč na ledě nebyl. Počítají se pouze střelecké pokusy z těch utkání, do kterých hráč nastoupil.
**CAper60 Rel - Střelecké pokusy proti týmu za 60 minut, relativně vůči spoluhráčům**
Udává rozdíl mezi počtem střeleckých pokusů, které soupeři vyslali průměrně za 60 minut, ve kterých byl hráč na ledě, oproti počtu střeleckých pokusů, které soupeři vyslali průměrně za 60 minut, ve kterých hráč na ledě nebyl. Počítají se pouze střelecké pokusy z těch utkání, do kterých hráč nastoupil.
**CFpr Rel - Podíl střeleckých pokusů pro tým, relativně vůči spoluhráčům**
Udává rozdíl mezi procentuálním podílem střeleckých pokusů pro tým ze všech střeleckých pokusů (hráčova týmu i soupeře), které byly zaznamenány, když byl hráč na ledě, oproti podílu střeleckých pokusů pro tým ze všech střeleckých pokusů (hráčova týmu i soupeře), které byly zaznamenány, když hráč na ledě nebyl. Počítají se pouze střelecké pokusy z těch utkání, do kterých hráč nastoupil.
### Góly
Vstřelené góly. Zkratky z mezinárodně užívaných popisků: Goals (G), Goals For (GF), Goals Against (GA).
**G – Góly vstřelené hráčem**
Počet gólů, které vstřelil sám hráč.
**Gper60 – Góly vstřelené hráčem za 60 minut**
Počet gólů, které vstřelil sám hráč průměrně za 60 minut svého času na ledě.
**GF - Góly pro tým**
Počet gólů, které hráčův tým (tj. hráč i jeho spoluhráči) vstřelil, když byl hráč na ledě.
**GA - Góly proti týmu**
Počet gólů, které soupeři vstřelili, když byl hráč na ledě.
**GFper60 - Góly pro tým za 60 minut**
Počet gólů, které hráčův tým (tj. hráč i jeho spoluhráči) vstřelil průměrně za 60 minut, ve kterých byl hráč na ledě.
**GAper60 - Góly proti týmu za 60 minut**
Počet gólů, které soupeři vstřelili průměrně za 60 minut, ve kterých byl hráč na ledě.
**GFpr - Podíl gólů pro tým**
Udává, jaký procentuální podíl měly góly pro tým ze všech gólů (hráčova týmu i soupeře), které padly, když byl hráč na ledě.
**GFper60 Rel - Góly pro tým za 60 minut, relativně vůči spoluhráčům**
Udává rozdíl mezi počtem gólů, které hráčův tým vstřelil průměrně za 60 minut, ve kterých byl hráč na ledě, oproti počtu gólů, které hráčův tým vstřelil průměrně za 60 minut, ve kterých hráč na ledě nebyl. Počítají se pouze góly z těch utkání, do kterých hráč nastoupil.
**GAper60 Rel - Góly proti týmu za 60 minut, relativně vůči spoluhráčům**
Udává rozdíl mezi počtem gólů, které soupeři vstřelili průměrně za 60 minut, ve kterých byl hráč na ledě, oproti počtu gólů, které soupeři vstřelili průměrně za 60 minut, ve kterých hráč na ledě nebyl. Počítají se pouze góly z těch utkání, do kterých hráč nastoupil.
**GFpr Rel - Podíl gólů pro tým, relativně vůči spoluhráčům**
Udává rozdíl mezi procentuálním podílem gólů pro tým ze všech gólů (hráčova týmu i soupeře), které padly, když byl hráč na ledě, oproti podílu gólů pro tým ze všech gólů (hráčova týmu i soupeře), které padly, když hráč na ledě nebyl. Počítají se pouze góly z těch utkání, do kterých hráč nastoupil.
### Nasazování v pásmech
Nasazování v pásmech = udává, v jakém pásmu (útočném, středním či obranném) se odehrálo vhazování, při němž byl hráč na ledě. Počítána jsou všechna vhazování, jichž se hráč účastnil. Zkratky z mezinárodně užívaných popisků: Zone Starts (ZS), Defensive Zone Starts (DZS), Neutral Zone Starts (NZS), Ofensive Zone Starts (OZS).
**ZSRpr - Podíl vhazování v útočném a obranném pásmu**
Procentuální podíl vhazování, kterých se hráč účastnil v útočném pásmu ze všech vhazování, kterých se hráč účastnil v útočném a obranném pásmu (střední pásmo se nezapočítává).
**DZS – Vhazování v obranném pásmu**
Počet vhazování, kterých se hráč účastnil v obranném pásmu
**DZSpr - Podíl vhazování v obranném pásmu**
Procentuální podíl vhazování, kterých se hráč účastnil v obranném pásmu, ze všech vhazování, kterých se hráč účastnil celkem.
**OZS – Vhazování v útočném pásmu**
Počet vhazování, kterých se hráč účastnil v útočném pásmu
**OZSpr - Podíl vhazování v útočném pásmu**
Procentuální podíl vhazování, kterých se hráč účastnil v útočném pásmu, ze všech vhazování, kterých se hráč účastnil celkem.
**NZS – Vhazování ve středním pásmu**
Počet vhazování, kterých se hráč účastnil ve středním pásmu
**DZSpr - Procentuální podíl vhazování ve středním pásmu**
Procentuální podíl vhazování, kterých se hráč účastnil ve středním pásmu, ze všech vhazování, kterých se hráč účastnil celkem.
